8 PROLEGOMENA

ante libri lectionem, sive ea libro iam perlecto ad rem
praesentem adhibeant, aliquam gratiam iniisse videamur.
Verum accedamus protenus ad id, quod agere constituimus.

I. Enarratio disputationis.

Gorgias, rhetor ac sophista Leontinus, ct Polus Agrigen-
tinus, eius discipulus ac familiaris, Athenis deverterant apud
Calliclem, hominem ex aliquo tempore (p. 515. A.) rerum
civilium studiosum, ibique orator clarissimus coram pluribus
aliis eloquentiae* suae artificiosae, nuper demum e Sicilia
in Atticam allatae, splendida quaedam documenta exhibuerat. ·
Eum audire voluerant etiam Socrates eiusque familiaris
Chaerephon ὕ). Quos ubi Callicles advenientes est e longin-
quo conspicatus, eos ante aedes suas salutat, atquc sero
ipsos venire monens magna cum laetitia narrat, quam prae-
claras modo Gorgias orationes artis suae ostentandae caussa
habuerit. Confert Socrates istius tarditatis suae culpam in
Chaerephontem‚ qui ipsu'm iusto diutius in foro remoratus
sit. Quippe erat Chaerephon utique sermonum Socraticorum
avidissimus, ut existimandus sit magistrum quam diutissime
in foro eum opificibus aliisque id genus hominibus collo-
quentem audire voluisse. Confitetur vero Chaerephon sua
culpa accidisse de quibus conqueritur Socrates3 sed idem
ait damnum facillime posse resarciri: Gorgiam enim pro ea
quae sibi iam cum illo intercedat familiaritate, quocunque
tempore libitum fuerit, artem suam esse ostentaturum. Tum
vero Callicles Socratem et Chaerephontem ad se domum
invitat, ut sophistam audiant declamitantem. Qua invitatione
accepta continuo ad eum pergunt, inter viam paucis de natura
artis confabulantes, quam Gorgias profiteatur. Socrates
enim, Num vero, o Callicle, inquit, Gorgias nobiscum volet
conferre semones? Scire enim cupio, quae sit vis et ratio
artis illius, quam factitare solet. Nam artem declamitandi
alio tempore nobis ostentato. Respondet Callicles hoc ipsum
esse unum quiddam ex iis, in quibus ille se ostentaverit:
nam ,professum illum csse antea se ad omnia esse respon—
surum, de quibus quisque quaerere vellet. Tum vero Gal·

liclis aedes ingressi coram aliis*') cum eo statim ordiuntur
colloquiur'n.

 

¹⁸) De personis dialogi V.Commentar. ad p.44·1. Δ. et p. 448. Α.
*ἢ Nam κωφὰ πρόςωκα adesse patet ex p. 458. C. D. 473. E.
490. B. con. p. 447. C. 456. C.

