AD GORGIAM PLATONIS. 13

tionem habendam esse ait, quos vereatur ne harum rerum
taedium iam diu ceperit. Sed tantum abest, hi ut ei as-
sentiantur, ut omnes se hoc colloquio mirifice delectari fate-
antur. Quocirca Gorgias, ne caussam suam turpiter dese-
ruisse videatur, Socratem iubet quaecunque voluerit inter-
rogare: se enim ad omnia esse responsurum. P. 458.B.—D.
——Itaque ille: Audi iam, inquit, o bone, quid mihi in supe-
riore disputatione tua mirum acciderit. Profiteris enim te
institutione ac disciplina tua alios reddere posse oratores,
qui coram populo de omnibus rebus probabiliter dicturi
sint, idque sic, ut non doceant, sed persuadeant. Igitur ex
tua sententia inscius apud inscios perito dicet probabilius,
nec opus erit oratori, ut cuiusque rei, de qua dicturus sit,
vim et naturam perspexerit; sufficit potius aliquod persua-
dendi artificium tenere, quo quidque videatur melius rectius-
que cognitum habere, quam viri prudentes ac periti. P.458.
D.-—459. O. Ait Gorgias hoc ita esse, in eaque re dicit
cerni quam maxime artis rhetoricae virtutem ac praestan-
tiam. Tum igitur Socrates: De hoc vero argumento dis-
putabimus alias‚ si qua opus fuerit3 nunc illud potius quae-
ramus, valeatne idem de iusto atque iniusto: Quid igitur
censes? num rhetor, neglecta veri cognitione, solo usus per-
suadendi artificio id efficiet, ut apud insipientes verba faciens
iustum et iniustum melius sapiente cognitum habere videatur,
an ei, qui rhetoricen percepturus sit, necesse esse iudica-
bimus, ut, priusquam ad eam tractandam accedat, iusti et
iniusti, turpis et honesti, boni et mali cognitione iam im-
butus sit? utrum igitur tn, artis illius scilicet magister,
horum omnium nihil trades discipulis tuis efficiesque insti-
tutione tua, ut illi, quamvis iusti et iniusti nullam habeant
notitiam, tamen multitudini videantur eius cognitione ceteros
antecellere; an ne poteris quidem cuiquam rhetoricen tra—
dere, nisi quis iam ante cognoverit iustitiae iniustitiaeque
naturam et rationem? P. 459. C.—-460. A. Sentiens Gor-
gias, quorsum haec spectent, ne quid absurdi dixisse videatur
aut deinde turpis erroris coarguatur, Equidem arbitror, in-
quit, Socrate, haec quoque ex mea disciplina hausturum
esse eum, qui eorum fuerit ignarus et imperitus. Sed
quamquam haee satis caute et prudenter respondit, tamen
ne sic quidem effugit structas ei insidias. Quum enim in
superioribus dixisset non esse artis rhetoricae magistris vitio
vertendum, si ipsorum discipuli arte sua abutantur, ideoque
concessisset posse iniustum esse oratorem, Socrates iam sub-
tiliter docere instituit repugnare ea, quae modo concessa

