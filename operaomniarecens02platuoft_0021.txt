AD GORGIAM PLATONIS. 15

qui interrogatiunculis suis soleat alios vexare et in errores
implicare. Sed hic eleganti cum urbanitate ei respondet
iuvenum esse viros labantes erigere et sustentare, adeoque
eum modeste rogat, ut si qua vel Gorgias vel ipse erra-
verint, id velit indicare et corrigere; modo orationis am-
bages evitentur. Data autem vel interrogandi vel respon·
dendi optione Polus suscipit partes interrogandi. Itaque
Socratem rogat, quamnam artem rhetoricen esse censeat.
P. 461. A. —— 462. Β. Respondet ille sibi eam videri non
artem esse, sed usum quendam exercitatione collectum at-
que peritiam gratiae et voluptatis conciliandae, ut inter
adulationis instituta numeranda sit. Esse autem eam censet
civilis rationis (πολιτικῆς) particulae simulacrum admodum
turpe. 11³. 462. Β. —- 463. Ι). Quae sententia neque Polo
perspicua est et Gorgiae ipsi tam mira videtur, ut eam a
Socrate cupiat dilucidius explicari. Itaque Socrates sic
pergit disputare. Duae sunt, inquit, nostri partes, animus
et corpus: ex quibus utrique sua cst valetudo, vel bona
illa atque prospera vel mala et aegra. Utriusque autem
partis sanitas artibus quibusdam potest {rel effici vel susten·
tari atque conservari. Sunt enim quae corpus sanum
praestent, sunt etiam quae animi sanitatem tueantur et
restituant. Et eam quidem artem, quae ad animum spectat,
civilem (πολιτικήν) appello3 illam veru, quae ad corpus
refertur, non possum sic uno nomine comprehendere, sed
corporis curationis, quae una est, duas pono particulas, unam
artem gymnasticam, medicam alteram. Civilis autem
rationis itidem duas discerno partes ‚ unam artem legum
scribendarum, quae ex altera parte respondet gymnasticae,
alteram scientiam iudicialem, respondentem illam medicinae.
Et hae quidem artes vere curant vel corporis vel animi
salutem. Sed iis fraudulenter se admiscere solent quattuor
artificia ab adulatione profecta, quae uon salutem hominis,
sed voluptatem spectant, neque ratione aut veri cognitione,
sed solo usu et exercitatione nituntur. N am arti medicae
adiunxit adulatio coquorum artificium gymnasticae addidit
mangonum fraudes, qui colorem fuco et verum robur inani
sagina mentiuntur; arti legali adiecit sophisticam; denique
iustitiae rhetoricen comitem addidit. Quae si vera sunt,
apparet rhetoricen esse speciem quasi quandam
atque umbram scientiae illius, quaein iustitia
colenda tuendaque versatur, mentientem illam
atque cum fraude simulantem verae artis vir-
tutes atque dignitatem. Quoniam autem hae artes

