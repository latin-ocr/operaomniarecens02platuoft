16 PROLEGOMENA

omnes cognatione quadam inter se continentur, mirandum
non est, quod vulgo sophistae atque rhetores commisceri
neque satis diligenter discerni solent: qui error ipsis etiam
iis, qui rhetoricen et sophisticen profitentur, communis est.
Videtis igitur, quo iure dixerim rhetoricen esse adulationis
particulam et civilitatis particulae simulacrum. P. 463. D.—
466. A. Quae quidem omnia nemo erit quin protenus videat
maxime eo pertinere, ut rhetoricen intelligatur non immu-
nem mansisse a sophisticae contagione, sed potius eum ea
mixtam esse et conflatam. Nimirum hoe ipsum demum
ubi tenemus, clara et perspicua fiunt ea, quae in proximis
de eius vi et potestate deque iustitia et iniustitia aliter
atque vulgo fiat informanda disseruntur.

Suscipit enim nunc denuo sermonem Polus, qui trans·
missis iis, quae modo exposita sunt, — ad quae tamen infra
Socrates idemtidem revertitur, adversarium ita refutaoe stu-
det, ut moneat emtores certe plurimum in civitatibus valere.
Hoc autem iudicat non fuisse futurum, si rhetorice tam
vilis tamque abiecta esset, quam illi videatur. Sed negat
Socrates eam esse' potentiam appellandam, quae habenti
non sit utilis: nullam autem utilitatem oratoribus per illam
potentiam afferri ex eo apparere arbitratur, quod nullam
habeant earum rerum cognitionem, de quibus agant. Ad,
haec vero Polus ita respondet, ut summam csse eorum au-
ctoritatem et potentiam demonstrare conetur. Possunt enim,
inquit, quoscunque voluerint tyrannorum instar interficere,
bonis suis spoliare, in exsilium eiicere, denique maximis
malis afficere. Tum vero Socrates: Faciunt quidem isti quod
lubet, non autem id, quod volunt, si quidem illud tan-
tum volumus, quod nobis optimum sit. Quid quod facere,
quae lubeat, adeo non est potentem esse, ut non raro sum-
mae insaniae argumentum habeatur. Oui quidem disputa-
tioni Polus quum non habeat quod recte opponi posse vi·
deatur, Socrati facile concedit, ut dictorum suorum sententiam
dilucidius illustret. Itaque hic ita pergit disputare. Quae
volumus, inquit, ea non propter se ipsa expetimus, sed
propter finem aliquem nobis propositum veluti medicamenta
sumimus non propter ipsa, sed valetudinis caussa. Iam
quum omnia aut bona aut mala sint aut nee bona nec
mala, ea, quae in horum numero habentur, non sui, sed
bonorum caussa velle atque faeere solemus. Quorsum per·
tinent non solum illa, quae ire, sedere, currere, edere,
bibere vocamus, sed etiam ea, quae tu oratori tribuisti,
buem dicebas alios posse interficere, bonis suis privare, in

