18 promcoum

ptatem, quam afferunt, vel propter utilitatem vel propter
utrmnquc, pariterque turpia vel ob dolorem vel propter
damnum vel propter utrumque simul turpia censentur.
Itaque si quid alio quopiam pulchrius est, tale illud ex-
sistit maiore quam habet vcl utilitate vel voluptate, vicis-
simque si quid turpius alio quopiam censetur, turpius iudi·
catur vel propter maiorem dolorem, quocum cst coniunctum,
vel quia maius damnum affert. Si igitur turpius cst in-
iuriam facere quam accipere, id apparet ita esse, aut quia
illud plus doloris habet, aut quod malo alterum superat, aut
quoniam tam doloris quam mali atque damni plurimum habet
adiunctum. Quum vero minus doloris habeat maleficium
quam iniuriae perpessio, necesse est iniuriam facere quam
accipere turpius iudicari proptera, quod plus mali habeat.
Iam si illud propter malum censetur turpius, consequitur,
ut etiam peius sit. Quidquid enssm malo aliud quid superat,
id merito illo peius (κάκιον) esse iudicatur. Ex quibus
consequitur, ut nemo recte malit iniuriam facere quam ac·
cipere: illud enim altero non solum turpius est, sed etiam
peius. P. 474. G. — 475. Ε. - Iam vero ubi isto
modo demonstratum est turpius peiusque csse iniuriam in-

, ferre quam tolerare, progreditur Socrates ad probandam sen-

tentiam suam, qua eum iudicaverat esse longe miserrimum,
qui malefactorum suorum poenas nullas daret. Argumen-
tatur autem fere hoc modo. Poenas dare et iuste casti·
gari, si feceris iniuste, unum idemque esse recte iudicamus.
Porro quaecunque iusta sunt, cadem etiam pulchra sunt.
Iam quale est id, quod quis alii cuidam facit, tale item
habetur quod alter ab eo patitur. Negari autem non potest
poenas dare nihil csse aliud nisi pati aliquid ab alio quo-
piam recte castigante. Iam qui castigat recte, is, quoniam
etiam iuste castigat, iusta facere iudicandus est. Itaque
qui castigatur ita, ut poenas luat, is iusta patitur. Iusta
autem pulchra esse antea concessisti. Pulchra porro bona
esse diximus vel propter iucunditatem vel propter utilitatem.
Unde apparet boni quid accidere ei, qui puniatur. Ergo
etiam utilitatem ex poena percipiet: quae in quanam re
cernatur, non est difficile explicare. Liberatur enim animi
pravitate, hoc est malo maximo, quandoquidem iniustitia
omnium et corporis et animi pravitatum est turpissima at·
que pessima. P. 476. A. —- 477. E. Quum autem una
sit iustitiae exercendae ars atque ratio (δίκη), per quam,
sicuti per medicinam a morbis corporis, ita ab mimi pra·
vitate et iniustitia liberamur, dubitari non potest, quin ea

