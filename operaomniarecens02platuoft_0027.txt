AD GORGIAM PLATONIS. 21

unde et aliis sapere videberis et percipies utilitatis fructum
largissimum. P. 482. B. -— 486. C.

Haec postquam Callicles peroravit, Socrates simulata pro
more suo inscientia urbana cum irrisione ab eo petit, ut
quid illud sit, cui studere debeat, et qua ratione id ipsum
sit assecuturus, edocere velit. Ante omnia vero audire vult,
quomodo illud sit intelligendum, quod dixerat Callicles, se-
cundum naturam (κατὰ φύσιν) meliorem imperare peioribus
atque plus iuris habere praestantiorem viliore. P. 486. D.
—- 488. Β. Rogat igitur, num meliorem et praestantiorem
intelligi voluerit validiorem. Affirmat hoc Callicles. Sed
brevi ad absurdum deductus, mutata sententia, pruden-
tiores dicit meliores, quos ait naturae iure imperium in
deteriores exercere. Sed hic quoque captiosis Socratis inter-
rogatiunculis circumventus mox fatetur se meliores dixisse
eos, qui in rebus publicis gerendis fortes sint
ac prudentes, atque contendit naturae ius hoc postulare,
ut hi ceteris imperent aliisque plus habeant. P. 488. B.
— 491. D. Quae postquam Socrates audivit, continuo in-
terrogat, an non isti et sibi suisque cupiditatibus imperare
ac temperantes esse debeant. Ad quam quaestionem ille
sic respondet, ut deposito omni pudore cuiusvis turpitudinis
patrocinium suscipiat.

Ait enim iam eum demum esse bonum beatumque virum,
qui et habeat cupiditates quantum possit maximas et eas
ita queat explere, nullis ut legibus coerceatur. Nam quae
de iustitia, temperantia, aliis virtutibus, vulgo praecipiantur,
ea deberi multitudinis imbecillitati, quae has leges ideo
tulerit, ut homines ingenio ac fortitudine praestantes certe
aliquatenus coercerentur. Imo luxuriem, intemperantiam,
indomitam quidvis agendi licentiam, firmo praesidio muni-
tam, eam demum esse virtutem vitamque vere beatam.
P. 491. D. —- 492. D. Miratur Socrates primum istam
oris libertatem, deinde vero turpissimas hominis opiniones
ita refellere instituit, ut et similitudine aliqua utatur ex
alicuius philosophi doctrina desumta et argumenta ex
ipsa rei natura repetita in medium afferat. Sed ipsum au-
diamus disputantem. — Misera vero, inquit, o Callicle, ista
videtur vita, quam tu modo laudasti, atque morti simillima,
neque temere arbitror eum iudicavisse, qui nos iam nunc
mortuos censuit adeoque corpus nostrum sepulcrum nomi-
navit. Atque eandem ob caussam, opinor, scitus quidam
vir, Siculus vel Italicus, nomine nonnihil mutato, eam nostri

