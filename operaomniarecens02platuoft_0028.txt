22 Pnomeoimm

partem, in qua insunt cupiditates, dolium appellat, quod in
stultis et non initiatis perforatum sit, ita ut continuo dif-
fluat quidquid infundatur. Itaque idem ille eos, qui per·
petuo id agant, ut cupiditates expleant suas, iis similes esse
iudicavit, qui apud inferos in dolium perforatum cribro item
perforato aquam infundere narrantur. Quamquam sentio
hanc imaginem non id effecturam, ut tuam mutes senten-
tiam. Itaque aliam nunc addam comparationem ex eadem
schola repetitam. Fingamus igitur duobus hominibus multa
esse dolia, integra alteri et vino, melle, lacte, aliis liquoribus
repleta, perforata alteri, putrida et laticibus ad comparan-
dum difficillimis impleta: ille de doliis suis erit securus
neque ullo modo sollicitus; hic dies noctesque cura et solli-
citudine angetur, ut quantum diffluxerit, tantum denuo in dolia
infundatur, misereque cruciabitur. Quid igitur censes? nonne
illi temperans similis est, huie vero intemperans? et nonne inde
apparet modestam vitam intemperanti esse longissime ante-

' ponendam? P. 492.E.—494. A. Verum enim vere, quemad·

modum superiore illa similitudine non potuit Callicles ad repu-
diandam sententiam suam permoveri, ita ne hac altera quidem
efficitur, ut sola temperantia vitam felicem et beatam contineri
concedat. Acute enim iudicat eum, cui dolia perpetuo repleta
maneant, nullam amplius percipere voluptatem, ut quae nulla
alia re comparetur, nisi continuo hauriendi infundendique la-
bore. P. 494. A. B. Quum igitur Socrates hominem videat per·
tinaciter tueri sententiam suam, missis imaginibus et com-
parationibus ad disserendi subtilitatem revertitur eaque uti-
tur tam prudenter atque graviter, ut ille mox in alia omnia
transire cogatur. Nempe est sane hic mos Platonis, ut,
sicubi disputatio non tam ad vanas opiniones refellendas,
quam ad verum exquirendum atque demonstrandum eom-
parata est, Socratem suum iubeat severiore uti dialectica,
quae ab argutis cavillationibus et captiosis argumentationibus
abstineat. Quamobrem dehine iucundi et boni discrimen
tanta gravitate demonstratur, ut philosophus etiam postea
in hae caussa iisdem argumentis usus esse reperiatur Vi-
deamus igitur iam de universi loci ad omnem Platonis phi-
losophiam sane quam gravissimi argumento. —- Si vita beata,
inquit Socrates, in oo cernitur, ut esurientes edamus, si-
tientes bibamus, denique cupiditates nostras omnes explea-
mus, etiam scabiosi, dum sese fricant, atque ii , qui· tur-
pissimis se dedunt voluptatibus, felices beatique praedicandi
erunt, si quidem nullum reperitur inter voluptates discrimen.
Vide igitur, ο bone, ne voluptas non omnino honesta ae

