AD GORGIAM PLATONIS. 25

ficisci iudicata sit adeoque adulatrix appellata. Etenim
Socrates, Recordemur igitur iam, inquit, quae ego Polo ac
Gorgiae exposui, esse quaedam instituta, quae unice spe-
’ ctarent voluptatem, quid autem malum aut bonum esset,
minime curarent. Quum vero nunc agatur de re longe
gravissima, quandoquidem quaeritur, qua ratione vivi opor-
teat, utrum ea, ad quam tu me cohortaris, ut virilia scilicet
negotia tractem et factitem artem oratoriam, an illa, ad
quam philosophia me excitat, noli iam ludere ac iocari, sed
quam diligentissime mecum exquire, quid inter se differat-
utraque haec vivendi ratio, et quid ii sequautur, qui se al-
terutri dedant. P. 500. A. — E. -- Diximus vero antea
esse quasdam verarum artium quasi imitatrices, quae, quum
naturam cuiusque rei non explorarent, peritia quadam usu
et exercitatione collecta continerentur solamque spectarent
voluptatem, neglecta prorsus verae utilitatis honestatisque
ratione. Quemadmodum autem intelleximus referri quaedam
eiusmodi artificia ad corporis curam delectationemque, veluti
coquorum, ita etiam studia quaedam reperiuntur, quae, quum
ad animum pertineant, tamen omnia metiuntur voluptatibus,
plane non habita ratione boni, ad quod respiciendum sit.
Quorsum pertinent ars αὐλητικὴ et κιθαρῳδική, chororum
διδασκαλία, porro poesis dithyrambica3 denique etiam au-
gusta illa atque grandis tragicorum ars, quae et ipsa magis
ad voluptatem spectatorum quam ad bonitatem honestatem-
que comparata est. Qui quidem locus, ut hoc per occa-
sionem moneamus, quod philosophus hic de artibus musicis
data opportunitate idem iudicavit, quod postea in Republica
et Legibus statuit, quosdam commovit, ut parum recte colligerent
eum etiam in Gorgia ampliora. spectasse et rhetoricen ex-
empli tantum loco posuisse. Sed revertimur ad proposita.
Faciamus autem, inquit porro, tolli ac removeri ex poesi
modos, numerum atque versus: quid tum remanebit? Nimi-
rum nihil nisi orationes (λόγοι) poetico ornatu exutae. Ex
quo intelligitur poesin esse orandi quandam artem ab adu-
latione profectam, hoc est solas audientium spectantem volu-
ptatesss). P. 500. Ε, - 502. D. Iam vero rhetorice illa,
cuius tanta est apud populum Atheniensium auctoritas et
gratia, quid tandem nobis esse videtur? Utrum oratores
tibi videntur boni honestique gratia dicere, id solum spe-
ctantes , ut orationibus suis cives quam optimi evadant, an

 

³¹³) Platonis de poesi iudicium aestimes ex iis, quae De Rep.111.
p· 392 seqq. et p. 598. D. seqq. disputantur.

