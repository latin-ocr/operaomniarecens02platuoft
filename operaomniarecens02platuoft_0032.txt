26 PROLEGOMENA

hi quoque solam spectant voluptatem, propter suam ipsorum
utilitatem bono publico nihil consulentes omniaque, vera
civium salute neglecta, ad iucunditatem ac delectationem
referentes? P. 502. E. Nempe est sane eadem plane illius
ac poesis ratio. Monet hic Callicles esse tamen inter ora-
tores discrimen constituendum: reperiri enim inter illos qui
civium saluti prospiciant. Quam sententiam prorsus eom-
probat etiam Socrates. Sed quamquam duplex rhetorices
genus per se spectatum discerni rec'te posse largitur, tamen
neminem unquam Athenis exstitisse oratorem contendit, cui
id fuerit propositum, ut Athenienses exsisterent meliores.
P. 503. Α. —— C. Solere enim oratores, quum debeant
optimi caussa dicere et orationem suam ad optimi speciem
comparare, temere verba proiieere nec spectare id, quod
animo laudem bonitatis conciliet. P. 503. D. — 504. A.
Nam quemadmodum opifices in corporis cura versantes, vel-
uti medici et luctandi magistri, id 'propositum habeant, ut
-corpus ordinem quendam et ornatum, hoe est sanitatem ac
robur, nanciscatur, ita iis, qui studia tractent ad animorum
cultum pertinentia, hoc ipsum propositum esse debere, ut
animis concilietur ordo et ornatus quidam, qui in iustitia
κ ac temperantia cernatur. Tantum autem abesse, ut ora-
tores civium animos harum virtutum amore imbuant, in-
continentiae vero et iniustitiae odio repleant, ut mirifice
indulgeant eorum cupiditatibus augeantque vitia, quae fuerint
castiganda et reprimenda. P. 504. A. —- 505. B. — Hanc
vero iudicii acerbitatem indignatus Callicles se amplius cum
Socrate disserere velle negat. Sed mox eo saltem permo-
vetur, ut se illi saltem auscultaturum polliceatur ‚ videlicet
ne sermo imperfectus relinquatur. P. 505. C. —— 506. G.
— Itaque Socrates iam Callicle optante solus sermonem
persequitur ulterius ipse se interrogans sibique respondens.
Prudenter vero summatim iam repetit quae antea cum
Callicle disseruerat. Iucundum et bonum igitur, inquit, inter
se invicem diversa sunt: iucundum porro boni caussa
est faciendum: bonurn autem illud est, quo praesente boni
evadimus: boni vero sumus, quando virtus nobis adest,
quae quidem ordine et ornatu (κόσμῳ) efficitur. Itaque
animus, qui virtutis particeps est, item est bene ordinatus
(κόσμος) ideoque temperans (σώφρων). Temperans autem
animus ea facit, quae et erga deos et erga homines facienda
sunt, hoc est sancta, ubi de diis agitur, atque iusta, quod
ad homines attinet. Talis autem hominis animus etiam
fortis erit: neque enim viri temperantis est cedere volupta-

