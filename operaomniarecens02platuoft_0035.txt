’ ΑΙ) GORGIAM PLATONIS. 29

si revera illi boni fuissent oratores et cives meliores reddi-
dissent. Id quod etiam de sophistis ita iudicandum est,
qui temere conqueruntur, quod a discipulis suis debitam sibi
institutionis mercedem non accipiant neque grati animi do-
cumentis ornentur. P. 515. D. —- 519. Ε. Noli enim tu,
oCalhcle, hanc sophistarum cum viris civilibus comparationem
aegre ferre; —— quippe homines in publicis versantes nego-
tiis non raro sophistas, utpote nullo merito publico in-
signes, quamvis eorum imbibissent opiniones, tamen fastuose
contemnebant, ipsi suis meritis scilicet superbientes, e quo-
rum numero est etiam Anytus in Plat. Menon. p. 90. Β.
seqq„ ubi in sophistas inclementius invehitur. — Itaque
Calliclem similiter hauc comparationem indignatum admonet
haec Socrates, his etiam verbis additis, quibus rursus de
sophistices et rhetorices cognatione exponitur: habent enim,
inquit, sophistae, qui sese virtutis magistros profitentur,
atque rhetores maximam sane affinitatem3 quin sophistae
illis etiam anteponendi videntur: nam quantum ars legis-
latoria arti iudiciali praestat et gymnastica medicae, tantum
rhetorem antecellit sophista. Neuter tamen de populi aut
discipulorum iniustitia habent quod iure querantur, prae· ,
sertim quum ipsis vel maxime conveniat beneficia sua ultro
ac sine mercede aliis impertiri, siquidem vulgo turpe ex-
istimatur alteri, quum possis, ostendere nolle, quomodo quam
optimus fieri optimeque suam ipse rem domesticam vel ci-
vitatem administrare queat. P. 520. A. -- E.

Haec omnia postquam Callicles probavit, Socrates rever-
titur ad quaestionem supra propositam ostenditque rheto-
ricam, de qua dixerit Callicles, pravam esse et vivendi ra-
tionem ab eo laudatam bono viro esse indignam.

Ad utram igitur, inquit, me cohortaris civitatis cura-
tionem? num ad hanc, qua contendam, ut Athenienses quam
optimi evadant, an ad adulatoriam illam, qua eorum inserviens
cupiditatibus omnia ad voluptatem delectationemque refe-
ram? Dicas mihi, o Callicle, libere, quid sentias, ac perge,
quemadmodum coepisti, fidenter mecum agere. Ad haec
ille satis impudenter: Ego vero te cohortor ad hane poste·-
riorem administrandae reipublicae rationem, eiusque rei caussas
afferam. Sed Socrates sermonem eius interpellans oratione
sua, Ne rursus mihi dicas, inquit, quae iam saepius attu-
listi, occisurum me quicunque voluerit, ne ego vicissim tibi
reponere coactus sim quae iam in superiore sermone re-
spondi. At vero, inquit ille, nimium quidem mihi videris
confidere nihil horum tibi unquam eventurum. Quasi vero

