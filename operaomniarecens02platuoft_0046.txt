40 PROLEGOMENA

ea⁸ infelicitatis et miseriae ex verae germanaeque vel So-
craticae philosophiae rationibus convincitur, ita ut non modo
ipsam ad philosophiae legem atque normam revocari opor·
tere, verum etiarn unam philosophiam utpote omnia vivendi
consilia ad virtutem referentem bene et beate vivendi artem
rationemque exhibere appareat. Quocirca scriptionis uni-
versae eonsilium verbis paucissimis etiam sic declarare lice-
bit, ut artem rhetoricam dicamus honestatis et probitatis
nomine e philosophiae iustitiam et virtutem omnibus aliis
anteponentis ratione vitiositatis argui, philosophiam autem
ut unam bene beateque vivendi magistram commendari at-
que informari. Hoc autem si recte ita statuimus, sponte
intelligitur Platonem nec illud spectasse unice, ut rhetoricam
et politicam reprehenderet et castigaret, nee id solum egisse,
ut bene beateque vivendi viam et rationem monstraret. Imo
coniunxit philosophus in unum tum reprehendendi, tum do-
cendi eonsilium ea quidem ratione, ut utrumque uni eidem-
que fini conveniret, quandoquidem veritas tum negando ae
dubitando, tum docendo et affirmando exquiri ac demon-
strari potest. Quocirca una eademque opera et rhetoricen
improbitatis et inanitatis ream egit et philosophiae doctri·

' nam ae rationem tamquam optimam vitae bene beateque

degendae magistram nobilitavit.

 

III. De arte et compositione operis.

Atque haec quidem ubi tenemus , certe etiam de arte
et compositione operis quid existimandum sit, intelligi licebit
Constat enim universum opus prooemio, contentione
rhetorices et philosophiae, conclusione ex hac
ipsa contentione repetita mytho adiuncto, de-
n i q u e e pilo g ο. De quibus operis partibus ordine de-
inceps paucis exponere licebit.

Et de prooemio quidem , quo scena dialogi constituitur,
non est quod peculiari opera disseramus , quum et brevis·
simum sit et quae ad eius artem aestimandam valeant, in
commentariis expromserimus. Itaque statim ad certamen

, rhetorices cum philosophia commissum progredimur, quae

pars sermonis est longe gravissima.

Absolvitur autem ea tribus tamquam contentionis actibus,
artificiosissime etiam distinctis tribus personis colloquentium,
Gorgiae, Poli, Danielis, qui ordine deinceps oum Socrate in
certamen congrediuntur. Quippe taxatur rhetorice oppositis

