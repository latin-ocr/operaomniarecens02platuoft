AD GORGIAM PLATONIS. 41

philosophiae rationibus triplici nomine. Primum enim vis
et natura eius arguitur scientiae ac iustitiae non esse
capax, quantumvis eam iactare soleat: p. 448. A. —-
461. A.. Deinde usum eius ostenditur esse vanum, quando·
quidem potentia, qua se potiri posse glorietur, revera nulla
sit,⁴ quum vera potentia non in temeraria lubidine, sed in
rectae voluntatis consiliis cernatur: p. 461. A. —- 481. B.
Denique agendi principia, unde proficiscatur, falsa atque
turpia esse evincitur, licet iis plurimum superbiat: p. 481.c.
— 522. E. Quibus omnibus explicatis deinde proceditur
ad consideranda ea, quae inde ad vitae actionem atque
moderationem consequantur. Videtur igitur operae pretium
paullisper dispicere, quomodo triplex ista materia a philo-
sopho tractata sit, siquidem ex huius rei iudicio magnam
partem pendet universi operis subtilior intelligentia.

Itaque primum quidem, colloquio cum Gorgia, scholae
principe, instituto, quaestio versatur in exploranda atque
cognoscenda vi et natura rhetoricae. Fuit enim Gorgias
minus in republica versatus oratoriae scientiae doctor, vid.
Cicer. De Orat. III, 16, 59. Is vero etsi artis suae materiam
longe amplissimam atque praestantissimam praedicat, de
quo conf. Phileb. 58. A. B. Phaedr. p. 268. A. ‚ tamen is
videtur esse, qui nec certam eius notionem animo compre-
hensam teneat nec eidem laudem scientiae aut virtutis im-
primisque iustitiae vindicare possit. Quocirca rhetorice nihil
nisi scientiae speciem (πίστιν) sectari arguitur, de qua ipsius
sententia v. etiam Phaedr. 267. A. Cicer. de Orator.
III, 32, 129. I, 22, 103. De Fin. II, 1, 1.; de laude vir-
tutis autem eidem tam gravis movetur controversia, ut ipse
Gorgias ea in caussa titubet ac vacillet et nativa tantum
animi verecundia et interiore quodam recti verique sensu
permotus concedat rhetoricae etiam virtutis et iustitiae scien-
tiam tribuendam esse. Quod ipsum tamen quum deinde Polus,
familiaris eius ac discipulus, magistro haud paullo liberior
et procacior, secundum scholae rationem neget, Socrates
inde continuo concludit rhetoricen utique iustitiae laude
esse destitutam, quandoquidem virtus et iustitia citra scien-
tiam consistere nullo modo possit.. Nimirum isto quidem
pacto quid rei sit, haud sane obscure significatur. Argu*-
mentatur enim Socrates, ut iam antea ostendimus, e doctrinae
suae ratione, qua virtutem statuebat positam esse in scientia
ideoque eum, qui quid bonum, utile, honestum, iustum esset,
penitus novisset et animo quasi cerneret, id in agendo con-
stanter sequi solere. Itaque rhetoricae eam naturam esse

