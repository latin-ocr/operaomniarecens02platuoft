42 PROLEGOMEN A

ostenditur, quae quum ad speciem potius scientiae quam
ad eiusdem veritatem accommodata sit, omnino quum omnis
virtutis, tum imprimis iustitiae laude vacare existimanda
sit. Quod tamen eo modo peragitur, ut ipsius Gorgiae
famae et existimationi parcatur, sicut Phaedr. p. 267. A„
siquidem ei nativa quaedam boni et iusti verecundia utique
conceditur. Et hoc quidem universi certaminis initium est
et prima quasi pugnae congressio.

Suscipit deinde sermonem Polus, iuvenis magistro ali-
quanto calidior, contentiosior, audacior, qui nec dubitat
caussam rhetorices quamvis minus honestam gnaviter tueri
ac defendere. Iu quo utitur dicendi genere sophistice or-
nato et artificiose calamistrato. Is vero, posteaquam Socrates
ostendit· rhetoricam sibi videri iuxta cum sophistica, cui
admodum sit cognata, artem esse plane adulatoriam et eo-
quinariae haud absimilem utpote omnia gratia atque voluptate
metientem (p. 462. C. —- 465. E.)‚ neglecta hac sententia
illam protenus contendit hoc quidem habere proprium, ut
eius ope ad maximam in republica auctoritatem et
potentiam perveniatur. Itaque eam ab usu et ef-
fectu laudat mirificeque praedicat eorum felicitatem, qui
aliis in republica plus habeant et omnia arbitrio suo pera-
gere adeoque alios supplicio afficere possint. Quam sen·
tentiam etiam Thrasymachus defendit De Republ. Ι. p. 338.
A. seqq. Tum vero severe id agitur, ut istam potentiam
revera nullam esse adeoque impotentiam vocari debere evin-
catur. Quippe opponitur illi opinioni, ex mera vitae ex·
ternae specie ductae, philosophiae ratio et doctrina, quae
internam hominis vitam spectat indeque de vera cuiusque
libertate ae potentia iudicium assumit. Docetur enim rhe-
toricen et politicen facere quidem quae lubeat, nec vero
quae velit (465. E. seqq.), quippe quum luce scientiae
careat ideoque ipsum opus actionum humanarum fere per-
mutet cum fine, qni eis propositus esse debeat. Esse autem
finem illarum nihil aliud quam bonum, quo neglecto vel
maximam potentiam miseram exsistere, quandoquidem in·
iuste agere multo sit peius quam iniuriam per-
peti. Unum enim probum et bonum virum esse beatum,
improbum et malum contra infelicem, adeoque iniuste fa-
cientem esse miseriorem, si nullam luat pravitatis suae
poenam, quam si ea afficiatur. Nam quod dicatur turpius
quidem (αἴσχιον) esse iniuste agere, quam pati iniuriam,
nec vero peius (κάκιον), id nihili esse, quandoquidem illud
et turpius et peius simul esse reperiatur (p. 474—476.).

