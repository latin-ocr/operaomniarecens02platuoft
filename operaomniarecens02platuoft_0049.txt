AD GORGIAM PLATON IS. 43

Sed etiam viro sceleribus polluto puniri melius esse, quam ori-
minum poenas non luere, id ex eo apparere, quod, quum omnia
iuste facta item pulcra sint ideoque iusta poena eadem
pulcra censeri debeat, simul vero etiam liberationem ab
improbitate, summo animi malo, afferat, is, qui impune sce-
lestus sit, iniustitia et turpissima et pessima ma-
ximeque damnosa laborare. iudicandus sit. Ex quibus
omnibus denique colligitur maximum bonum esse iniustitia
vacare, quum autem iniustus sis, ab ea iniustitia liberari
summo huic bono esse proximum, omnium autem miser-
” rimum esse iniustum esse neque poenis luendis ab iniustitia
avocari et ad iustitiam converti (p. 476.—479. E.). Hinc
autem efficitur, ut rhetor nec aliis inferre debeat injuriam
—nam id malum ipsique damnosum est, nec—-si iniuste egerit,
id studere, ut poenam effugiat, quoniam alioquin omnium
foret miserrimus (p. 480. 481. B.). Itaque altera hac dis-
putationis parte apparet omnino id agi, ut, dum rhetoricae
et arti civili laus summae potentiae indeque exorientis opi-
natae felicitatis eripitur, eadem opera honeste iusteque
agendi rationi sua dignitas vindicetur et, summo humanarum
actionum fine, hoo est bono, in illustri luce collocato, bene
honesteque agendi necessitatem omni vitae externae con-
ditione et fortuna superiorem esse demonstretur.

Hic vero, Polo ad silentium redacto, tertia. orditur
pugnae pars, quae etiam multo acrior est et vehementior
superioribus contentionibus. Prodit enim tandem in medium
Callicles, homo nuper ad rempublicam aggressus rerumque
civilium studiosus, qui quamvis a philosophiae studio plane
aversus eique iniuriosus sit, tamen novitiarum opinionum so-
phisticarum labe infectus est ac non solum Δῆμον, Pyri-
lampis filium, sed etiam δῆμον Atheniensem perdite amat,
purus putus democraticus (p. 481. Ι).). Is vero iam apertius
etiam agendi principia declarat, quae rhetores et po-
litici novitii sequantur: quae dum refelluntur,· quid secun-
dum philosophiae praecepta in vitae actione sequendum sit,
egregie ostenditur. Contendit autem primum, de quo etiam
De Republ. ΙΙ. p. 359. D. seqq. et Legg. X. 889. A. di-
sceptatur, naturam atque legem inter se esse oppositas,
ita ut aliquid secundum naturam bonum esse possit, quod
seeundum legem turpe habeatur. Quam sententiam primus
narratur defendisse Archelaus, de quo ad Legg. X. 889. Ε.
diximus. Quod ipsum vult etiam de iniustitia, quae vulgo
dicatur, ita existimari oportere. Natura enim ita esse con—
stitutum, ut melior peiore plus habeat, quod ipsum ab

