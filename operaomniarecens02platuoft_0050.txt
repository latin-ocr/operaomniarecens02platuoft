44 PROLEGOMENA

hominibus vulgo dicatur iniuste agere (ἀδαεῖν). Id
vero ita esse ipsam hominum vitam testari, philosophiam
temere negare, quippe quae a vitae usu aliena, dum meris
argutiis indulgeat et garrulas agat nugas, ipsam rerum veri-
tatem plane pervertat (p. 481. C. - 486. E.), ut longe
praestabilius sit ista philosophiae studia missa facere atque
sequi meliora. Quae Socrates tripliciter confutat. Nam
primum quidem ostendit, meliores, quos dicit Callicles,
si intelligantur potentiores et validiores, consequens
esse, ut leges utique secundum naturam sint latae, quippe
quae non uni aut singulis debeantur, sed plurimis, qui certe
sint singulis vel uno validiores. Iam vero multos illos
atque plurimos ait ita sentire, ut turpe censeant esse in·
iuste agere et aliis plus sibi vindicare, adeoque nihil ea re
inhonestius esse arbitrentur. Ex quo consequi arbitratur
non modo secundum legem, sed etiam secundum naturam
rem ita se habere, ut suis commodis unice studere et aliis
plus habere velle turpe existimandum sit (p. 486. Ε. -
489. Β.). Qua quidem argumentatione apertum est naturalem
legis moralis originem ita demonstrari, ut cupiditates sin-
gulorum communibus omnium iudiciis ae desideriis omnino
posthabendas esse graviter admoneamur. Hac vero argu-
mentatione absoluta vir sapiens Calliclis opinionem etiam
alia ex parte impugnare instituit. Nam si meliores intelli·
gendi sint prudentiores et peritiores, sicuti iam Callicles
ad incitas redactus stat-uit, consectarium esse docet, illis
plus esse tribuendum quam ceteris, quod tamen vitae
usui et rerum experientiae repugnet, ut absurda inde con-
sequi manifestum sit (p. 489. C. -— 490. E..) Denique
Calliclis sententia etiam hac ratione impugnatur. Si enim
meliores, id quod ut tertium ponit Callicles, ii intelligantur,
qui rerum civilium sint peritiores iidemque fortes et gnavi,
ut aliis imperare queant, certe ab iisdem etiam iure ex-
spectari posse, ut sibi ipsis imperent ideoque cupiditatibus
suis moderentur (p. 491. A.) Ibi vero Callicles iracundia
et indignatione excandescens continuo ad alterum trans·
greditur vivendi agendique principium, cum superiore arcte
quidem coniunctum, sed propius tamen ad ipsius vitae
actionem comparatum, ut iam ad quaestionem traducamur
gravissimam, ex qua una maxime vitae bene beateque de-
gendae ratio omnis suspenditur. Etenim temperantiae et
moderationis commemoratione a Socrate facta Callicles iam
contendere non verecundatur lubidinem, intemperantiam,
indomitam quidvis agendi licentiam, tutam illam et poena

