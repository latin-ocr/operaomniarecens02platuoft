 

AD GORGIAM PLATONIS. 45

liberam, eam demum esse virtutem et vitam vere beatam
ac felicem efficere (p. 490. E. — 492. D.). Tribuit igitur
ille manifesto omnia vitae iucunditati atque lubidini. Quod
tamen quam 'falso statuatur, Socrates deinde subtilissime
tum ex ipsius voluptatis natura, tum ex boni et iucundi discri-
mine demonstrat. Quod quomodo fecerit, quum ex argumenti
enarratione antea proposita sit perspicuum, tum hoc loco bre-
viter ostendere licebit. Redit vero sumina disputationis omnino
huc. Primum enim ostenditur sensuum voluptatem non posse
desiderio felicitatis nostro unquam satisfacere, quoniam na-
tura sua sit plane inexplebilis. Dein falsum esse docetur, quod
maxima voluptate statuatur etiam suminam afferri felicitatem,
quum voluptates reperiantur etiam doloribus mixtae. Deni-
que etiam disputatione subtilissima et copiosissima p. 492.
C. —- 499. B. demonstratur bonum atque iucundum
natura sua inter se esse diversa. Ex quo sponte conse-
quitur in vitae actione non voluptatem et cupiditatis ex-
pletionem spectandam esse, sed bonum tamquam summum
agendi finem propositum esse oportere, ad quod iam antea
demonstratum est omnes actiones humanas referendas esse.
Quae omnia ubi paullo diligentius perpenderimus, certe
fugere neminem poterit legem moralem, quam antea naturae
convenientem esse doceri meminimus, nunc etiam evinci
eam csse, quae una boni et honesti ratione fulciatur,
qnippe quum iucundum atque bonum inter se diversa sint,
ut iam pravi eudaemonismi ratio ac disciplina plane con-
futata habeatur. Unum tamen adhuc superest disceptandum,
quod cum rhetorica propiorem habet coniunctionem atque
etiam ad aliarum artium iudicium plurimum valet. Dis-
cernit enim iam Callicles voluptates bonas atque malas
ideoque illas arbitratur sectari nobis et appetere licere. De
qua sententia inde a p. 500. A. usque ad p. 513. C. haec
fere disseruntur. Etsi verum est, inquit Socrates, hoc vo·
luptatum ffiscrimem tamen vel hoc pacto tenendum est, de
quo antea* inter nos convenit, omnibus actionibus nostris
illud, quod bonum est, tamquam ultimum atque summum
propositum esse oportere ideoque iucundum ‘boni caussa
nee vero bonum iucundi caussa esse appetendum. Iam
vero eae tantum artes, quae veri habent scientiam, ido-
neam eorum, quae efficiunt, rationem reddere possunt3 aliae,
quae mero usu experientia collecto nituntur, iucundi carent
scientia et cognitione. Distinximus autem antea (c. 19.)
artes eas, quae ad voluptatem tantum pertinerent, hanc
unam curantes, sed id quod melius aut peius sit ignorantes,

