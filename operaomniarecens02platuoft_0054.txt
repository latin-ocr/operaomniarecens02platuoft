48 PRoLEGOMENA

antea sunt exposita, denique ad vivendi rationem recte et
prudenter deligendam consequatur. Etenim Callicles etsi
Socratis disputatione ita est commotus, ut illum sibi bene
disputasse videri ultro fateatur, tamen adeo est quasi con-
secratus suis opinionibus, ut vel meliora edoctus sibi de
contrarii veritate nondum persuadeat (p. 513. D.). Nimirum
populi amor sive democratia cum impedit, ut ait Socrates,
quominus aliquando mentem suam mutet- Quamobrem iam
Socrates, duplicis corpus et animum curandi rationis, quam
antea (cap. 15. coll. cap. 19.) distinxerat, recordatione
denuo resuscitata, adulatoriam illam spernendam esse censet
atque probandam unice eam artem civilem, quae id quod
optimum est habeat propositum. Huic vero, inquit, id mu·
neris est propositum, ut cives quam optimos efficiat. Quo-
circa res ipsa postulat, ut qui reipublicae operam daturi sint,
ii et idoneam (boni) scientiam ct rectum rerum usum
afferant. Quod quoniam neglexerunt fere viri in republica
Atheniensium olim versati, quorum antea cst iniecta mentio,
cives non meliores, sed peiores reddiderunt , ut nec miran-
dum sit, quod populus, utpote depravatus, iis pro meritis
scilicet suis non meliorem rettulit gratiam, quam sophistis
referre solent ipsorum discipuli (p. 513.D.— 520.E.). Itaque
tandem unice amplectendam et colendam esse apparet veram
illam et germanam civitatis curationem, ab adulatione et
voluptatum aucupio aversam. Quae etiamsi multis saepe
cum periculis atque adeo cum vitae discrimine conflictari
cogatur, tamen una laude digna videtur. Quamobrem So-
crates nec gloriari dubitat, quod ipse verae artis politicae
in paucis peritus sit, utpote boni studio totam per vitam
unice deditus. Eam vero rationem praetcrea inde a p. 523. A.
docet etiam certissima proposita habere praemia, quippe
quae cum iustitia pariter atquc cum pietate coniuncta sit,
ut, si uon in hac vita, at certe in vita olim futura summa
felicitatis ornamenta consequutura sit, dum fraudes atque
iniuriae, quamvis hic callidissime occultatae, maximis pu-
nientur suppliciis: id quod egregie declaratur fabulari nar-
ratione (p. 522. Ε. -- 527. C.) universi libri argumento
sollertissime attemperata. Ex quibus omnibus denique ool-
ligitur omnem turpem adulationem sedulo fugiendam atque
etiam rhetoricen ad id quod bonum et iustum sit eonferen-
dam esse (p. 527. 0.).

Haec igitur est tertia universi operis pars, qua denique
disertissime declaratur, quid ex omni disputatione antea
agitata ad sapientem vitae moderationem consequatur. Nam

