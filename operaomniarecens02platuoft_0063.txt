AD sonaim PLAroms 5⁷

sit potius tempus aliquod illo posterius, quamvis non longe
inde dissitum, quo Leontinus sophista, peracto legationis
munere, Athenas denuo reviserit. Longius vero inde dis-
cessit Ed. Munkius in libro: Die natdrliche ordnung
der Platon. Schriften, p. 120., qui maxime propter ea, quae
p. 519. ed. Steph. de Alcibiade disseruntur, de quibus mox
dicetur explicatius, dialogum arbitratur Olymp. 90, 1. Ξ
420 a. Chr. n. habitum fingi. Atque similiter etiam alii,
alia similia sequuti temporum vestigia, statuisse reperiuntur,
in quibus est Ed. J ahnius Praef. ad Gorg. p. XVI. Sed
maximam ab illa sententia discessionem fecisse existimandi
sunt qui habiti dialogi tempus ad extremam belli Pelopon-
nesiaci aetatem rettulerunt. Quod quidem praeter alios fece-
runt viri praestantissimi Frid. Schleiermacherus et
Frid. Astius, qui quum in aliis multis de Gorgiae caussis
et consiliis dissentiant, tamen in eo conspirant amicissime,
quod e loco p. 47 3. C. clarissime apparere 'iudicaverunt
sermonem 11011 alio tempore habitum fingi quam Olymp.
93, 4. vel 405 a. Chr. n., quamquam quae huic rationi
adversari videntur, ea diligentiori examini haudquaquam
subiecerunt. Atque hanc rationem probavit etiam O. Fr.
Hermannus 111 Histor. Philos. Platon. Vol. I. p. 476„ etsi
de eadem p. 634. ann. 390. loquitur dubitantius, argumen-
tis eius quibusdam in controversiam vocatis. Itaque sponte
intelligitur, opinor, virorum doctorum‘ iudicia hac in caussa
discrepare non mediocriter, quandoquidem agitur de discri-
mine dumtaxat viginti trium annorum. Quid igitur? pu-
tabimusne ipsum Platonem, dum dialogum et elegantissimum
et gravissimum composuit, in adornandis sermonibus adeo
fuisse incuriosum vel inconstantem, ut ne informaverit qui-
dem animo certi alieuius temporis statum et* conditionem?
an vero nobis persuadebimus eum confiisis et commixtis
temporum indiciis communem quandam et ex variis aeta-
tibus conflatam rerum publicarum imaginem spectavisse,
sicuti nuper Deuschlius statuit, qui philosophum arbi-
tratus est non tam certum quoddam tempus, sed potius
communem quamdam temporis ideam esse intuitum? Enim-
vero nobis quidem neutra placet sententia, Utroque enim
pacto philosophus gravissime violaturus fuisset artis leges,
ex quibus, sicuti fabulis scenicis, ita etiam dialogis ad illa-
rum similitudinem compositis certum aliquod tempus con-
stitutum esse debet, ad quod denique omnia, quae aguntur
atque disseruntur, probabiliter referri queant. Itaque quae—
sivisse sane iuvabit, num qua tempus possit certius definiri,

