58 PROLEGOMBNA

quo Gorgiae sermo institutus fingatur. Quocirca primum
quidem varia temporum signa et indicia sermoni luculentius
impressa collegisse iuvabit.

Ordiamur vero a recensendis iis temporum notis, unde
colloquium Olymp. 88, 2. = 427 a. chr. ιι. vel paullo
post habitmn fingi coniectum cst. Quibus enumeratis pro-
grediamur ad ea cognoscenda, quae illi rationi adversantur.
Et primum quidem hic memoranda est Gorgiae Leontini
legatio Olymp. 88, 2. = 427 a. Chr. n. Athenas suscepta,
qua ille id efficere studuit, ut popularibus suis auxilium
Atheniensium contra Syracusanos compararetur, de qua
re praeter alios narrat Diodorus Sic. XII. p. 513. ed.
Wess. Enimvero huius opportunitate rhetor celeberrimus
narratur primum artificialem rhetorum Siculorum eloquen-
tiam in Graeciam pertulisse, quam quum alii Graeci, tum
imprimis Athenienses maximo studio exceperint. Dedit
enim' tum non modo publice, sed etiam privatim illustria
cius documenta, quae audientium animos valde moverunt
et in maximam admirationem abripuerunt. Id quod Plato
ipse memoriae prodidit in Hippia mai. p. 282. Β., ubi de
illa Gorgiae legatione verba faciens inter alia haec narrat·
καὶ ἐν τῶ δήμω, inquit, ἔδοξεν ἄριστα εἶπεῒν, καὶ ἰδίᾳ
ἐπιδείξεις ποιούμενος καὶ συνών τοῖς νέοις χρήματα πολλὰ
εἶργάσατο καὶ ἔλαβεν ἐκ τῆςδε τῆς πόλεως, i. e. Athenis.
Ad hoc igitur legationis tempus viri doctissimi, quos modo
nominavimus, dialogum omnem comparatum esse censuerunt
propterea, quod tum novum istud eloquentiae genus in Sicilia
excultum et primurn in Atticam perlatum sit et maximam
audientium admirationem excitaverit, qualis ei postea vix
rursus potuerit obtingere. Enimvero quantus tum Gorgiae
honor Athenis sit habitus, id quum aliorum narrationibus
cognoscitur, tum Olympiodori constat testimonio, qui
eos dies, quibus sophista artem suam coram populo osten-
taverit, ab Atheniensibus pro festis habitos fuisse ipsasque
eius crationes lampadas appellatas esse scribit, v. ann. nostr.
ad Gorg. p. 417. A. Iam vero cum hoc temporis indicio
mirabili sane modo concordat, quod p. 503. Ο. Pe-
ricles dicitur νεωστὶ τετελευτηκέναι. Incidit enim Pei-ielis
mors in Olymp. 87, 4. = 429 a. Chr. n., ut duobus annis
ante Gorgiae legationem evenerit. Quod quantum ad tutan
dam superioris rationis verisimilitudinem ao probabilitatem
valeat, certe nemo erit quin sua sponte animadvertat. Nec
vero inde abludit aliud quid. Dicitur enim Demos, Pyri-
lampis filius, Ρ. 481. D. a Callicle in deliciis habitus esse.

