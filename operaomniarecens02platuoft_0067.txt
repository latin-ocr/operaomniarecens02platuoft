AD GORGIAM PLATONIS. 61

pediit, ne populus in suffragia mitteretur, ut scilicet vita-
retur iniustitiae dedecus ct ignominia, conf. Xenoph.
Hellen. I, 7, 9—16. coll. Mem. IV, 4, 2. et Platon.
Apolog. Socrat. p. 32. Β. C. D„ quo loco Socrates ipsc rem
dilucide exponit. Habes vero iam omnem indiciorum tem-
poris in Gorgia obviorum varietatem et multitudinem, quam
certe tantam esse apparet, ut haud sane mirum accidat,
quod viri doctissimi in definiendis colloquii temporibus in
partes adeo diversas abierunt, ut ad hunc usque diem quid
tandem rei sit nondum exploratum habeatur. Nihilominus
autem, sicuti iam antea censuimus, summo dialogorum arti—
fici consentaneum est certum aliquod tempus ob oculos esse
versatum, cui omnem sermonem accommodaverit, quando-
quidem alioquin de artis legibus actum foret, quae in con-
dendo tali opere necessario observandae fuerunt. Quamobrem
iam tandem accedere licebit ad exponendam eam de dialogi
temporibus sententiam, qua probata omnes difficultates, quae
hac in caussa locum habere visae sunt, evanescere videntur.
Fatemur autem aperte nos etiamnunc unice pro vera
probare Schleiermacheri et Astii sententiam, qui e
loco p. 473. E„ ubi Socratis memoratur epistasia, colle·
gerunt sermonem iis temporibus esse adaptatum, quae Athenis
Olymp. 93, 4. Ξ 405 a. Chr. exorta erant, ita ut ad eum
potissimum rerum statum et conditionem respectetur, qui
tum in Attica republica eiusque administratione obtinebat.
Cuius sententiae nostrae caussas et rationes has potissimum
habemus. Primum enim Plato hoc tempus tam clare ac
perspicue indicavit, ut, si aliam rerum conditionem ob oculos
habuisset, ineptissime scripsisse existimandus esset quae
p. 473. E. de Socratis munere senatorio prodidit. Deinde
omnes difficultates chronologicae, quae visae sunt, hac una
ratione prorsus tolluntur, si sermones tum ponamus habitos
esse. Denique etiam universi libri argumentum, quod in
taxanda recentiore eloquentia et arte politica versatur, iis
demum temporibus videtur convenire, quibus novitiae artis
ac disciplinae vis perniciosa iam in propatulo erat, ita ut
de eius effectibus non amplius dubitari posset, quod ipsum
maxime bello Peloponnesiaco ad finem vergente ita accidit.
De quibus rebus iuvabit ordine deinceps eo modo explicare,
ut quid de singulis sentiamus, clarius intelligatur.
Oensemus igitur ante omnia diligentissime esse ani-
madvertendum, quod nescio quo modo a multis nuper non
satis annnadversum est, Socratem p. 473. E. ita loquentem
induci, ut sese anno proxime superiore prytanis munere

