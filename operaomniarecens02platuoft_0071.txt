AD GORGIAM PLATONIS. 65

spectari Alcibiadis aetatem vel ex eo colligas, quod illi in
rebus civilibus ab ipso Socrate exprobratur insolentior quae-
dam iudiciorum et consiliorum inconstantia, a sapientiae
rationibus alienior. Ex quo patet eum iam 111 republica
versatum informari. Nec vero in altero loco p. 481. D. seqq.
quidquam inest, quod huic sententiae ullo modo officiat.
Quod enim ibi Socrates Alcibiadem vocat delicias suas item-
que Calliclem ait Demum adeo in deliciis habere, ut ei per
omnia morigeretur, fit hoc aperte per facetum iocum, quando-
quidem ambo iudicantur 008 adhuc diligere viros factos,
quos pueros vel adolescentes adamaverint, hoc tamen dis-
crimine, quod ipse Alcibiadis inconstantiam reprehendit,
Calliclem autem dicit Demo per omnia obsecundare: in quo
facetus inest aculeus in hominem democratiae intemperantius
amantem. Quocirca frustra profecto hic anquisiveris‚ num
Alcibiades aut Demos, Pyrilampis filius, tum adhuc flore
iuvenili nituerint, quod certe non opus fuit ea quam nos
probamus interpretatione admissa; satis enim erit ,novisse
eos tum in optimo virilis aetatis flore fuisse constitutos, ut in
republica clari exsistere potuerint, quod certe subductis
omnibus rationibus nemo infitias ire audebit. Alcibiades qui-
dem certe, si natus fuit Olymp. 82, 2. :- 455 a. Chr„
sicuti nuper critici duce Meiere 111 Indic. Lectt. Gryphis-
wald. anni 1821. 4. probabiliter statuerunt, vegetam aeta-
tem haudquaquam iam egressus fuit, siquidem tum fuit
quadragenarius. Nec vero de Demo multo aliter existimandum
erit, licet is, quo tempore dialogus habitus fingitur, etiam
aetate minor fuisse videatur. Verum satis de his. Apparuit
enim vel ex 1118, opinor, quae de Alcibiade exposita leguntur,
ea nihil impedire, quominus dialogum eo quo diximus tem-
pore habitum esse existimemus. Sequitur vero, ut de aliis
temporum indiciis explicandum sit, quae antea vidimus in
ipso opere prodita esse. Habent autem iam nec illa diffi-
cultatem ullam, quae narrantur de Archelao, Macedoniae
rege. Qui ut diutius ante colloquii Platonici tempora per
scelera et flagitia regno potitus sit, tamen extremis quoque
belli Peloponnesiaci annis potuit memorari commodissime,
siquidem etiam tum memoria eius Athenis usque viguit,
sicuti vel Euripidis vita luculente testatur, idque etiam
ideo factum est, quod posteriore regni sui tempore vulgo
felix ac beatus est praedicatus, cuius ipsius rei memoria
Platonici sermonis argumento longe est convenientissima.
Quo quidem loco nec scrupulum im'icit formula χθὲς καὶ
πρώην p. 470. D.‚ quam etiam de tempore remotiore ad-
1111. om). Vol. 11. Soet. 1. 5

