66 PROLEGOMENA

hiberi consuevisse vel unus locus Legum Plat. 111. p. 677.
C. D. luculenter evincit. Sed haec de Archelao· Iam vcro
nec illud a nostra ratione abhorret, quod Antiopa Euripidis
idemtidem memoratur. Quidni enim id colloquio Olymp.
93, 4. habito aptissime factum putetur, praesertim quum
Euripidem eum poetam fuisse constet, qui novitiae disci-
plinae assectatoribus imprimis gratus et acceptus fuerit?
Nec vero illud scrupulum iniicit, quod Pericles p. 503. C.
dicitur νεωστὶ τετελευτηκέναι. Quod etiamsi prima spccic
eorum rationi opitulari videatur, qui sermones initio belli
Peloponnesiaci habitos esse iudicaverunt, tamen minime ob-
stat sententiae contrariae, quam nos amplectendam cen-
semus, ut nec Athenaeus Deipnosoph. V. p. 217. au-
diendus sit, qui more suo acrius in Platonem invehitur,
,quod hic intolerabilem admiserit anachronismum, quippe
quum inter mortem Periclis et Gorgiae dialogum viginti
trium ferme annorum spatium intercesserit. Constat euim
eiusmodi temporis adverbia admodum infinite usurpari so-
lere, ut modo de longiore, modo de breviore temporis spatio
intelligenda sint, prouti id, de quo agitur, cum praesenti
rerum memoria comparatur. Id quod vel Latinum nuper
et modo docet, de quo iuvabit consuluisse Ι. A. Ernesti
Clavem Ciceronianam s. v. De νεωστί vero ita usurpato ne
qua dubites, usus est eodem vocabulo Thucydides Lib. I.
cap. 95. de spatio viginti ferme annorum, quandoquidem
Iones ibi dicuntur, quum nup er a rege defecissent, Pau-
saniae arrogantiam aegre tulisse: ad quem locum praeter
alios plura id genus exempla adnotavit Gollerus3 conf.
etiam Casaubon. ad Athen. p. 384. = Tom. ΠΙ. p. 234.
ed. Schweigh. Itaque nullo negotio intelligitur ne Periclis
quidem mentionem eo valere, ut sermones proxime post
Olymp. 88, 2. ponamus. Neque vero aliter iudicandum vi-
detur de iis, quae p. 472. A. de Nicia et Aristocrate per-
scripta leguntur. Quum enim illi prima specie videantur
ut vivi memorari, quod sane pugnaret cum tempore, cui
Gorgiae sermones assignandos arbitramur, tamen universo
loco accuratius excusso rem aliter se habere sponte appa-
rebit. Quippe nos quidem si quid iudicare possumus,
sententia illius fere huc redit: In tali caussa, quae una
recta ratione diiudicanda est, testes proferre velle perversum
videtur, siquidem illi omnes praeiudicatae opinionis errore
occupati esse possunt. Itaque quod tu censes, ο Pole, di-
vitias atque opes in maxima felicitatis parte esse ponendas,
id vero test-abitur Nicias una cum fratribus suis, qui tripodes

 

