AD GORGIAM PLATOMS. 67

in templo Dionysi pretiosissimos ut donaria dedicarunt3
testabitur Aristocrates, Scelliae filius, qui Apollini Pythio
celeberrimum illud donarium consecravit; testabitur deni-
que tota Periclis domus atque gens quaevis alia, quam-
cunque demum elegeris. Nimirum facile intelligitur,
id quod etiam Frid. Astius perspexit, testari nunc
etiam mortuos dici, quatenus magnifica eorum donaria
etiam nunc indicium faciant, quanti ipsi opes ac potentiam
aestimaverint. In quo profecto nihil inest, quod a recto
loquendi more et consuetudine ullo modo recedat, quando-
quidem vulgo quoque mortuos aliquid testari dicimus, si
opera eorum ‘tamquam testimonia iudicii aut voluntatis
ipsorum proferuntur. Nicias vero quod imprimis hac in
caussa commemoratur, meminisse iuvabit eum maximas pos- ’
sedisse divitias ex metallis Laureotieis comparatas, ubi mille
habuit operarios3 v. Plutarchi Nic. c. IV. Xenoph.
De Vectig. IV, 14. Inde igitur etiam magnificos illos tri-
podes posuit, quum choragus vicisset (v. Plutarchi Nic.
p. 524. E), eoque declaravit, quantum divitiis et opibus
tribueret, quamvis ceterum religiosae pietatis et probitatis
laude floruerit (v. Thucyd. VII, 76. 80.), ut eius testi-
monium hac in caussa ideo etiam gravius videri potuerit.
Atque haec quidem omnia quum iam videantur satis esse
expedita neque ulli dubitationi locum relinquere, tum ali-
quanto difficilior quaestio est, num qua fieri potuerit, ut
Plato verisimiliter Gorgiam una oum Polo exeunte bello
Peloponnesiaco sive a. 405 a. Chr. n. Athenas venire atque
Socratem tum demum eum illis atque Callicle de arte ora-
toria et civili sermones instituere iuberet. De qua quidem
quaestione breviter explicare licebit. Quamvis vero Gorgiae
et Poh' tempora parum explorata habeantur, tamen nobis
ita statuendum videtur, ut illud sane non incommode fieri
potuisse largiendum sit. Enimvero tenendum hic ante
omm’a est, quod a plerisque criticis neglectum esse saue
mireris, Platonem ipsum in scena dialogi et in reliquo ser-
mone nihil quidquam posuisse, unde de prima illa Gorgiae
legatione a. 427 facta aut de tempore ei vicino cogitari
oportere consequatur. Imo clarissime indicavit philosophus
habitum fingi dialogum, quo tempore rhetor vel sophista
celeberrimus iam crebriores per Graeciam peregrinationes
suscepisset. Nam p. 449. B. Gorgiam fecit haec profiten-
tem: ἐπαγγέλλομαί γε τοῦτο οὐ μόνον ἐνθάδε (Athenis),
ἀλλὰ καὶ ἄλλοθι. Quocirca ipso adeo Platone teste sen-
tentia eorum fraudis coarguitur, qui dialogi perorationem
b*

