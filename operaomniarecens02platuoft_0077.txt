AD GORGIAM PLATONIS. 71

latae vitia nec artis civilis sive politicae cum ea coniunctae
damna iam ita emerserant, ut eo modo taxari et exagitari
potuerint, quo in hoc opere fieri meminimus. Nam arti-
ficialis quidem eloquentia quum ab ipso Gorgia principe in
Graecorum notitiam adducta sit, quotusquisque est qui sibi
persuadeat eam iam illo ipso tempore, quo ille primum
Athenas pervenisset, eiusmodi censurae subiici potuisse,
qualem in Gorgia experta est? Enimvero id certe patet a
Platone non potuisse nisi praepostero iudicio ita institui, qua-
lem quidem iudicii perversitatem summo dialogorum artifici
nemo temere crimini dabit. Disciplina vero civilis vel ars po-
litica, quae cum illa consociata fuit ct in Gorgia una cum illa
examinatur, profecto non alia intelligitur, quam quae doctrina
sophistarum labem susceperat: id quod clarissime perspicitur
ex iis, quae a Polo imprimisque a Callicle disputantur, quae
magnam partem planissime cum iis consentiunt, quae de pesti-
feris sophisticae disciplinae placitis exposita legimus De Repu-
blica Libr. I. p. 338. C. seqq. H. 358.0. seqq. Legg. X. p. 888.
E. seqq. Protagor. p. 323. seqq. 329. D. seqq. Theaet.
p. 172. D. seqq. Quid vero? nonne inde a belli Pelopon-
nesiaci initiis demum ita factum esse constat, ut opiniones
illae latius disseminarentur atque non modo domos et fa-
milias, sed etiam omnes reipublicae partes pervaderent, usque
dum etiam disciplinam publicam atque civitatis administra-
tionem depravarent et corrumperent? Enimvero tum praeter
Gorgiam prodiit etiam Protagoras Abderites, illi fere aequalis,
tum Prodicus, tum Hippias, tum Thrasymachus Chalcedo-
nius, tum alii plurimi prodierunt, quorum ut quisque suam
quandam artem ac doctrinam professus est, ita Thrasymachus
imprimis id egit, ut iustum esse contenderet, quod expediret
potentiori, quam sententiam etiam Polum et Calliclem in
Gorgia defendere meminimusÍ¾ tum denique etiam viri civiles
exstiterunt, in quibus, quid novitia ista sapientia in repu-
blica valeret, luculentius apparuit, ex quorum numero im-
primis Alcibiades et Critias memorandi sunt, per quos
sanioris philosophiae auctori atque parenti plurimum in-
vidiae atque odii conflatum esse novimus. Enimvero ut
paucis dicamus, quod res est, pervenerunt omnino sophisticae
artis ac disciplinae fructus tanto magis in lucem publicam,
quo longius bellum illud pestiferum est protractum, ita ut
eo fere ad exitum vergente evidentissimi atque luculentis-
simi exstitisse videantur. Atque ex his omnibus nullo
negotio, opinor, intelligetur vere nos contendere et asse-
verare etiam omnem disputationem 'in Gorgia agitatam in

