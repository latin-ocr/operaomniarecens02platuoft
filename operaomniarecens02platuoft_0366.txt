6 ’ ramma-10

quidem hoc dialogo etsi, ut ipsa veritas postulabat, in dialecticis
Socrate minus exercitatus describitur, tamen summo honore
afficitur eique de gravissimis rebus sententiae tam singulares
atque eximiae tribuuntur. ut qui novissime de hoc libro com·
mentatus est, sophistae partibus, non Socratis, Platonem ea quae
ipse probasset, adscripsisse iudicaveritffl). Nihil tale, si quis
alteri meritam laudem invidet et gloriae obtrectat, unquam fecit.
Maxime autem Plato eos, quibus ad philosophiam aditus aliqua
de causa negatus esse videbatur, a sophistis ad liberaliorem for·
tunam institui aequum censuit. anue est causa, cur Socrates
in Theaeteto (μ, 151 Β), quos sua opera nihil indigere intellexis-
set, non invito animo eos quum aliis sophistis, quorum doctrina
iuvarentur, conciliasse dicatur, tum vel maxime Prodico¹⁴). ln
iis igitur Hippocrates, Apollodori filius, numerandus est, quem,
ut est in hoc libro, ad Protagoram adduxit ¹⁵). Quo officio quem
ad modum Socrates defunctus sit, optime ex libro ipso apparet,
cuius hoc est summarium

Narrat Socrates amico cuidam, qui factum sit, ut modo
convenerit cum Protagora, viro sapientiae laude clarissimo, et
quae cum eo sit collocutus. Venerat enim ad eum multo ad-
huc diluculo Hippocrates, cuius modo mentionem feci, iuvenis
Atheniensis, miro sophistae audiendi ardore incensus, eumque
precibus adierat, ut ipsum clarissimo sapientiae et virtutis ma·
gistro commendare et in disciplinam tradere vellet. Cuius vo-
luntati priusquam morem gereret, colloquium instituerat, quo
eum de periculo, quod ex illa disciplina- ad ipsius animum
redundare posset, commoneret. Itaque ex eo quaesiverat, cur
tandem ad Protagoram adduci vellet, tum quemnam sophistam
intelligeret, denique in qua potissimum re ars sophistica-versa-
retur? Ad priora adolescens satis confidenter responderat, adhoc,
quod diceret, non iam habueratffi). Quum Socrates eo dispu-
tationis loco doctrinarum artiumque mercatura cum esculen-
torum et potulentorum comparata docuisset maius in illa da-
mnum ab imperitis accipi posse, tum una cum Hippocrate ad
Calliam, Hipponici lilium, ubi Protagoras deversabatur, per·
rexerat. P. 309-314 Ε.

 

13) Rich. Schoene De Platonis Protagora §Lipsn 1862) p. 64 sqq.

14) οἳ ἄν μοι μὴ δόξωσί πως ἐγκύμονες ειναι, γνοὺς ὅτι οὖδεν
ἐμοῦ δέονται, πάνυ εὐμενῶς προμνῶμαι, καὶ 1ξὺν θεῷ εἰπεῖν, πάνυ
ἴκανῶς τοπάζω οἷς ἂν §vy ενόμενοι οναιντο, ων πολλοὺς μὲν δὴ ἐξέ-
δωκα Προδίκῳ, πολλοὺς ὃ ἄλλοις σοφοῖς uti.

15) Simplicius (ad Epict. Euchir. 46, 2) p. 311 13: ὁ Σωκράτης
τινῶν ἀνοήτων αὐτοῦ μὲν καταφρονούντων, δι’ apto& δὲ βουλομέ·
νων ἄλλοις συστῆναι πρὸς παίδευσιν, ἀπάγει αὐτους καὶ συνιστανει
σοφισταῖς, ὥσπερ Ἱπποκράτη τὸν Ἀπολλοδώρου, δεηθέντα αὐτοῦ, τῷ
Πρωταγόρᾳ συνέστησε.

16) Ρ. 312 E: Μὰ Δί’, ἔφη, οὐκέτι ἔχω σοι λέγειν.

 

