AD PROTAGonssAM. 7

Ingressi Calliae domum splendidissimum vident civium et
peregrinorum conventum. Conspiciunt Protagoram ingenti cin-
ctum auditorum corona et inter sermones cum iis graviter deam-
bulantem. Conspiciunt in contraria porticu Hippiam Eleum in
solio sedentem et coram multis declamitantem. Conspiciunt de·
nique etiam Prodicum Ceum molliter in lectulo decumbentem,
item magna circumdatum amicorum et familiarium caterva. His
quasi obstupefacti aliquantisper morannum tandem ad Protago-
ram accedere constituunt. P. 314 Ε - 316 A.

Compellat eum Socrates ita, ut ante omnia causam aperiat,
cur huc venerint, deinde Hippocratem tanquam iuvenem et ge-
nerosa indole praeditum et nobili loco natum commendet. Optare
autem sese ait, ut sibi liceat paullisper cum ipso de adolescentis
institutione, qua usurus sit, colloqui. Protagoras ex eo quaerit,
idne remotis arbitris fieri velit, an ita, ut ceteri audiant. Quum
Socrates nihil sua interesse dicat, utro modo colloquatur, sophista
artem suam tanquam antiquissimam praedicat, utpote iam ab
Homero, Hesiodo, Simonide, Orpheo, aliis factitatam; sed per
hominum invidiam, quam sophistae nunquam non experti sint,
factum esse conqueritur, ut clarissimi illi viri professionem
disciplinae sophisticae, aliis nominihus insignitam, studiose oc-
cultaverint: longe aliter tamen sese facere solere, ut qui aliorum
invidiam et odium nihil veritus se sophistam libere profiteri
nunquam dubitaverit. ltaque nihil ait obstare, quo minus de
Hippocratis institutione coram omnibus colloquium instituant.
P. 316 A — 317 C.

Callia auctore in ea aedium parte, in qua Hippias cum suis
versatur, fit consessus, ad quem etiam Prodicus ab Alcibiade et
Critia arcessitur. Orditur iam Socrates sermonem ita, ut ex
Protagora quaerat, quidnam utilitatis Hippocrati eius consuetudo
ac disciplina allatura sit. Respondet sophista magna cum sui
iactantia eum hoc commodi inde percepturum, ut quotidie me—
lior ac sapientior evadat. Porro autem interroganti Socrati, qua·
nam in re et ad quid melior sit evasurus, cum superba aliorum
sophistarum contemptione non eum ait in arithmeticae, astrono-
miae, geometriae, musicae studiis frustra detentum iri, sed sta-
tim accepturum quae ad res quum domesticas tum publicas
bene administrandas valeant, percepturumqne artem πολιτικήν.
Ρ. 317 C — 319 A.

Miratur Socrates singularem viri sapientiam, libereque
confitetur de virtute civili sibi semper ita visum esse, ut eam
doctrina et institutione non posse comparari iudicaverit. Nam
Athenienses quidem certe, inquit, de rebus, quae scientia et arte
nituntur, semper artis peritos in consilium adhibent; de iis rebus
autem, quae referuntur ad reipublicae administrationem, tantum
abest, ut certos quosdam viros, qui soli artis civilis periti sint,
consulendos existiment, ut cuivis dicendi potestatem concedant,

