8 PRAEFATIO

quippe putantes reipublicae gubernandae sollertiam non posse
aliorum comparari doctrina et institutione. Atque hanc sen-
tentiam illud quoque videtur confirmare, quod tilii summorum
virorum et in republica clarissimorum, quamvis diligentissime
fuerint educati et instituti, tamen rarissime ad paternae virtutis
laudes perveniunt, imo saepenumero ab ea plurimum recedunt.
His expositis Socrates rogat Protagoram, ut, si quid habeat, quo
possit hanc dubitationem animo suo eximere, id velit secum
communicare. Ρ. 319 Α - 320 Β.

Protagoras precibus eius satisfacturus, more sophistarum
longam orditur orationem. Quae quo magis capiat deleniatque
audientium animos, exordium ducit a fabulae narratione ad rem
praesentem satis lepide excogitatae. Quum tempus, inquit, venis-
set, quo ordine fatorum varia animalium genera ex telluris
gremio in solis lucem prodirent, Prometheo et Epimetheo hoc
muneris a diis mandatum est, ut singulis vires facultatesque suas
tribuerent. Rem Prometheo absente suscipit Epimetheus, atque
ita administrat, ut aliis robur, aliis pernicitatem, aliis alia largia-
tur, prudenter id curans, ne quod genus interire aut ab aliis
deleri possit. Sed ecce! peracta munerum distributione nihil
reliquum videt, qno genus hominum ornet. Dum inops consilii
haeret, quid faciendum sit, advenit Prometheus virium faculta-
tumque distributionem inspecturus. Hunc vero sortis humanae
valde poenituit. Itaque ne genus hominum nudum et inerme
relinqueretur, artium factitandarum sapientiam una cum igne
Vulcano et Minervae surripuit eamque hominibus impertiit. Sic
divinae sortis participes facti diisque cognati et deos esse crede·
bant arasque ac deorum simulacra constituebant, et vocem arti-
culabant et alimenta sibi inveniebant et vestimenta parabant,
sed, quum civitatis ordinandae gubernandaeque arte etiamtum
carerent ideoque dispersi habitarent, bestiarum impetui impares
misere ab iis dilaniati perierunt. Itaque mutui auxilii gratia
condiderunt societates atque urbes, quo ferarum arcerent crude-
litatem. Αι enim haec res nullam iis attulit salutem. Nam vix
coierunt. quum intestinis bellis subito coortis rursus dissipantur
ac denuo pristinae fortunae crudelitati obiiciuntur. Tum vero
lovem tangit generis humani misericordia. Ne igitur funditus
illud deleretur, Mercurium in terras demisit, qui feris hominum
pectoribus iustitiam et pudorem iniiceret. Hinc vero, ita pergit
Protagoras, hinc sactum est. ut homines antea dispersi conde·
rent urbes et civitates, civilisque societatis vinculis coniuncti
vivere inciperent. P. 320 C —- 322 D. Hac autem ratione
quoniam omnes pariter iustitiae et pudoris participes facti sunt,
mirandum non est, quod in publicarum rerum deliberationibus
cuivis sententiae suae publice dicendae potestas datur. Sed
quum omnes iustitiae ct pudoris munere fruantur, tamen homi·
nes virtutem non casn et fortuna sibi contingere, sed institutione,

