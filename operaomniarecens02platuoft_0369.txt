An PROTAGORAM. 9

disciplina, exercitatione comparandam esse arbitrantur, ut plane
mecum consentiant. Etenim qui naturae culpa in se habet tur-
pitudinem, eum tantum abest ut puniant, ut omnes talis fortunae
misereat; si quis autem vitiis laborat, quae a socordia aut inertia
proficiscuntur, eum vero castigant ac gravissimis poenis afficiunt,
idque non alio consilio, nisi ut malefici ad bonam frugem
revocentur , ceteri autem de vitiis fugiendis admonean-
tur. Neque illud, quod de filiis clarorum et excellentium
virorum dictum est, ullo modo videtur demonstrare virtutem
doceri non posse. Etenim communi hominum consensione
iustitia, temperantia, aliae virtutes, omnibus civibus tam neces-
sariae iudicantur, nt sine iis respublica stare posse nullo pacto
videatur. Quocirca universa educatio, quum privata tum publica,
eo spectat, ut iuvenes quantum fieri possit, ad virtutis exercita-
tionem conformentur. Neque dicere recte licet hac ratione nihil
profici. Imo vero omnes ad aliquam virtutis rationem faculta-
temque adducuntur, neque dubitandum est, quin improbissimus
ex iis, qui sub legibus et inter homines vivunt, cum agrestibus
ac solivagis hominibus comparatus virtutis compos esse videatur.
ltaque ne ii quidem, qui a parentum virtute desciverunt, propter-
ea degeneres habentur ‚ quod omni omnino virtute destituti
sunt, sed quia propter minorem ingenii bonitatem ad maiorum
suorum praestantiam pervenire non potuerunt. —- Finita hac
oratione Protagoras denuo se profitetur virtutis magistrum,
suamque disciplinam ait multo grandiore dignam esse pretio,
quam quod ipse a discipulis exigere soleat. P. 322 D - 328 D.

Hac Protagorae oratione audientium animi adeo permoti
sunt, ut omnes plausus ac clamores, quibus, uti veterum mos
erat, aliae sophistae orationes exceptae esse dicuntur, ipsa ad-
miratione comprimerentur et Socrates obstupefactus diu etiam
oratione finita a Protagorae vultu penderet. Tum vero animo
collecto, postquam Hippocrati gratias egit, quod se impulerit, ut
eo veniret, Protagorae oratione id effectum esse confitetur, ut
ipse, quin virtus humana cura ac disciplina tradi possit, non iam
dubitet. Sed de singularum virtutum coniunctione et conspira-
tione quid sentiendum esse videatur, id ex illius oratione non
satis se cognovisse dicit, rogatque, ut eam rem paulo accuratius
persequatur, idque longis orationibus missis, ut breviter vel re-
spondendo vel interrogando colloquatur. Itaque quum Prota·
goras in superioribus plurium virtutum mentionem iniecisset,
Socrates nunc ex eo quaerit, utrum hae omnes pro una tantum
eademque virtute habendae videantur, an variae unius virtutis
“ partes iudicandae sint. Amplectitur sophista posteriorem sen-
tentiam. Itaque ille: Si igitur sunt, inquit, 0 boue, unius partes
virtutis, hae ipsae partes aut plane eandem habere possunt na-
turam, quam totum, quemadmodum auri particulae a toto non
differunt; aut inter se diversae poterunt esse sic, gut singulae

