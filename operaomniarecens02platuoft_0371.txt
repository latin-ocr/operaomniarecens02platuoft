AD PROTAGORAM. 11v

Non tamen haec demonstratio ad iustae argumentationis
perspicuitatem perducta est. Etenim Protagoras, quum ex eo
Socrates quaerat, bonane sint ea, quae utilia sint hominibus,
hanc sententiam non una ex parte falsam esse dicit et tandem
occasionem sermonis alio flectendi nactum 56 6556 ratus longam
orditur orationem, qua bonum non hominum utilitate definien-
dum esse docet, sed quidquid alicui rei utile sit, id eatenus,
quoad utile sit, bonum dicendum, ut multa sint bona, quae ho-
minibus partim nullam afferant utilitatem, partim etiam damnum.
Quam sententiam plurimis exemplis accuratissimam doctrinam
prodentibus confirmat, scilicet hac ratione audientium animos
ad sui admirationem abrepturus atque artem Socratis dialecticam
callide elusurus. P. 333 Ε —— 334 C.

Etsi autem Protagorae familiares illius orationis copiam ac
splendorem admirantur, tamen Socratem non fugit fraudulentum
illius consilium. Rogat igitur sophistam, ut missis splendidarum
orationum ambagibus breviloquentia utatur, in qua et ipsa sese
excellere dixerit. 1116 vero iniquum putat sibi praescribi, quem-
admodum disputandum sit. Quibus auditis Socrates, quum insti-
tutam disputationem persequi, non orationes de variis rebus au-
dire cupiat, abrupto sermone discessum parat. Hic vero amici
eum obnixe rogant, ut ne discedat, precibusque id efficiunt,
ut non modo remaneat, verum etiam rursus cum Protagora ser-
monem conferre velit. Quoniam autem declamationes longiores
omnino censet a colloquio arcendas esse, sophistae respondendi
interrogandive optione data, ipse iam respondentis suscipit par-
tes, ita quidem, ut, postquam ille interrogando sibi satisfecerit,
vicissim illum sit interrogaturus. Postquam, igitur de his inter
eos convenit, Protagoras magnam liberalioris eruditionis partem
positam esse censet in carminibus interpretandis et sermone in
Simonidis carmen, quod in Scopae honorem erat scriptum, trans-
lato ex Socrate, qui in eo carmine multum se studii collocasse
profitetur, quaerit, num bene et recte compositum ei videatur.
Respondet Socrates, nihil se in carmine, quod reprehendat, in-
venire. Tum Protagoras docere conatur poetam secum pugnan-
tia dicere, quippe qui primo ipse ponat difficile esse virum bonum
existere, deinde Pittacum, qui difficile dixerit probum esse, vitu-
peret ac corripiat. Qua culpa ut Simonides liberetur, Socrates
Prodico auctore duas proponit verborum explicationes, qua-
rum neutram Protagoras admittit. Iamque Socrates suam ipsius
sententiam expromit et postquam admirabili cum irrisione Lace-
daemonios et Cretenses laudavit tanquam sophistas antiquissimos
et breviter acuteque dictis clarissimos, illud carmen Simonideum
ita interpretatur, ut poetam, Pittaci dictum aliquod reprehen-
dentem, haec fere dicere demonstret: „Difficile esse virum
bonum sieri, ac falli Pittacum, qui virum bonum esse vel

