AD PROTAGORAM. 17

Haec vero omnia Plato ne iuveni quidem ²⁰) Socrati tribuis-
set, nisi veram eius colloquendi rationem voluisset exprimere.
Eique instituto convenienter sententiae etiam, quas Socrates in
hoc dialogo profert, ad Socraticam doctrinam accommodatae
sunt. Vehementer enim nos de hac re a Stallbaumio dissenti-
mus, qui omnia, quaecunque Socrati minus honesta esse videan-
tur, e sophistarum vulgique opinione et mente disputata esse
statuit. ltaque quae de fortitudine disseruntur, ea, inquit vir
doctissimus21)‚ Socrates pleraque omnia ad mentem ipsius Pro-
tagorae disputat, ita quidem ut eum per suam ipsius rationem
in fraudem et errorem inducat. Nam Socrates ipse, etsi fortitu-
dinem quoque in scientia positam esse iudicabat, tamen neuti-
quam eam volebat inesse in callida quadam rerum iucundarum
aut iniucundarum, metuendarum‚ aut non metuendarum deli-
beratione, ad quam unam sane illam referebant qui virtutis
dignitatem uno utilitatis studio terminabant: imo eum pro certo
et explorato habemus eam scientiam, quae requireretur ad for-
titudinem, item in boni rectique cognitione atque certa officii
persuasione positam iudicavisse. Idemque, quod Socrates ho-
nestum et iucundum idem esse ait adeoque voluptate ita fruen-
dum arbitratur, ut ad eius usum sapientia adhibeatur, huius
sententiae auctores facit sophistas. Nam: haud scio, inquit, an
Socrates in eo loco potius ipsorum sophistarum opiniones Pro-
tagorae proponat, quo facilius eum deinde laqueis dialecticis
irretiat. Verum enim vero Protagoras Socratis sententiam alte-
ram graviter refellit, alteram num amplectatur, *vehementer du-
bitat. Et Socrates, cui Xenophon scribit2‘2) placuisse, utile et
bonum idem esse, recte ac iure a Platone ita disputans induci-
tur, ut iucundum, quod quidem nunquam non iucunde afficiat,
nihil aliud esse ac bonum statuat. Haeret autem haec Socratis
sententia in nobilissimo illo decreto, quo omnes virtutes ad unam
sapientiam revocandas esse iudicavit. Quae quum ita sint, Plato,
quem ad modum ad Protagorae aliorumque sophistarum disci-
plinam exponendam et res ipsas quas docebant, significavit, et
docendi viam ac rationem effinxit, sic de industria ea, quae So-
crati tribuit, placita ac decreta e Socratica doctrina repetivisse
et eius disputandi rationem expressisse putandus est.

Proximum est, ut videamus, quo tempore hic liber
conscriptus sit, et quando colloquium fingatur ha-
bitum, Atque de priore'tempore plerisque interpretibus ita
visum est, ut libri confectionem ad Platonis adolescentiam refe-
rendam esse statuerent. Socrate enim vivo 23) hunc sermonem lit-

Ι 20) P. 314 B: ἡμεῖς γὰρ ἔτι νέοι, ὥστε τοσοῦτο πρᾶγμα διε-
²“sagius‘Praefan edit. secund. p. 30 sq.
22) Memorabil. IV. 6, 8 sq.
23) Fabric. Biblioth. Graec, III. 86 Protagoras hoc dialogo lecto

PLAT, PROT. 2

