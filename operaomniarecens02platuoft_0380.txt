20 ΡιιΑΕιτχΑΤῙο

non producitur. Quum igitur illo temporis spatio, quod inter
primum et tertium annum 01. 89 interiectum est, et mortuus
sit Hipponicus et Protagoras Athenas reverterit, in unum aliquem
ex his tribus annis Plato, si ratione egisse putandus est, illum
conventum necesse est retulerit, atque quum adsit etiam sermoni

Hippias Eleus, de altero anno Ol. 89 eum cogitasse statuendum ·

est, quod Hippias nisi per inducias annuas Isarcho archonte
anno primo Ol. 89 saetas non potuerit tuto Athenis degere. Illo
autem tempore neque Paralus etXanthippus, Periclis filii, Prota-
goram audire potuerunt, utpote aliquot annis ante mortui²⁰)‚
neque Pherecratis sabula Agrestes, quae demum Aristione ar·
chonte (01. 90, 4) docta est, in Protagora (p. 327 D) comme·
morari debuit, unde Athenaeus manifesto apparere dicit, diversa
Platonem tempora confudisse historiaeque fidem laesisse. Sed
alia etiam in hoc dialogo habentur, quae nisi temporum ratione
neglecta ad secundum annum Ol. 89 (423 a. Chr. n.) referri
nequeant. Non enim Agatho poeta, qui iam proxima Olympiade
(90, 4), ut Athenaeus p. 217 A memoriae prodidit, in certamine
tragico victoriam reportavit, eo anno νέον ἔτι μειράκιον fuit,
quo nomine p. 315 D a Socrate appellatur. Neque magis cum
illo anno concinunt, quae p. 311 C de Phidia Atheniensi et
p. 335 E de Crisone Himeraeo memorantur. llle enim, quem
iam anno primo 01. 87 interiisse constat²⁷)‚ exempli causa inter
eos nominatur, quos adiens Hippocrates certam quandam arteni
doceatur, cum Crisone, insigni cursore Socrates Protagoram
comparat orationum cursum non inhibentem et suam conditio·
nem, si cum sophista longis orationibus certare iubeatur, ean-
dem esse dicit, ac si Crisonem currendo iubeatur aemulari.
Tribus deinceps certaminibus Olympicis — 01. 83. 84. 85 -
Criso 28) cursu vicit, ut illo tempore eius pedum pernicitas tota
Graecia esset celebris; sed Ol. 89, 2 post ultimam victoriam
duodeviginti annorum spatio interiecto sine dubio tantum de ea
laude suit detractum, ut nec ipse δρομεὺς ἀκμάζων appellari
posset et Socrates nihil haberet, cur cursu cum eo certare nollet.
Etenim ne Socratis quidem persona, qui ut iam vidimus, iuvenili
aetate florens descrIbitur, anno 423 respondet.

Sed haec omnia ita comparata sunt, ut ad prius quoddam
tempus hunc dialogum accommodatum esse nemo non intelligat.

 

26) censemus enim Athenaeum p. 506 Α scripsisse ἅτε πρότερον
τελευτήσαντες, non quod libri exhibent οἷ ἔτι προτ. τελ. aut quod Ca.-
saubonus coniecit οἵ πέμπτῳ ἔτει πρότ. τελ. Casaubonum ut ita con-
ficeret, errore ductum esse intelliges ex descriptione Olympiadum‚
quam ipse in Animadvers. ad Athen. ad lib. V caput XV adiecit.

⁶27) Hanc O.Muelleri sententiam secutus etiam estBrunn Graecor-
artifie. histor. Ι. p. 167.

28) V. Digdor. XII, 5. 23. 29. Dionys. Hal. Antiq. Rom. XI init.
Pausan. V, ‘2 .

